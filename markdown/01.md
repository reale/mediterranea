# parodo

Maestro

mi imponi ritorno  
alle coste scorte quegli anni e forse  
scordate

gridi richiami

ma fanciullezza è passata  
e che vale se fosse ignara  
meno di questi giorni maturi  
meno di questa efficienza  
fatta di cosa?

ma Itaca è fuori portata

allora a che gridi richiami? ancora?

di quanto sperammo  
di quanto credemmo  
lasciai andare la rotta  
né mi resta ricordo  
se non di spechi senz’occhi  
aperti sull’erebo

e tu ancora  
urgi il ritorno  
alle spiagge remote  
agli scogli  
alla spuma fecondata  
e irragionevole

è lontana da qui Itaca

eppure
