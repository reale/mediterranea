# mare iv

maestà di tutte le cose  
che sono  
tu tutto del cosmo  
in te riposo  
signore luminoso

oltre le pluralità apparenti  
tu insegni che uno è ciò che è

sovrano di tutte le cose  
che scorrono  
origine di ogni movimento  
fulcro di ogni ciclo  
tu tutto produci  
a tutto dai incremento  
tutto accogli nel tuo grembo  
nel termine che il nomos decreta

su di te s’impernia la distesa  
della terra  
e l’uno è all’altra  
vicendevolmente  
complemento e sponda  
necessità e sostegno  
e scelta
