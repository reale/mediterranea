# mare iii

rimpiattino di piaghe  
sparse di sabbia  
di sale di schegge  
di carapaci spezzati

intrecci di luci e cupezze  
tela franta dei fondali  
rubrica di coralli  
toccamenti di cnidarie

farandole di alghe  
astuzie di polpi  
matte cavalcate  
di cavalli di mare

quali mostri increati  
insidie mirabili  
pensi ancora nei gorghi  
quanti ne ascondi?

ma per√≤ quanta  
infinita voglia di esplorarti  
ci hai scritto tu dentro  
che ti cercassimo  
fino alle coste remote  
fino ai fondali del profondo?
